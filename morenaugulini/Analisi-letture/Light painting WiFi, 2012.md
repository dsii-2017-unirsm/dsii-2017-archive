
## Immaterials: Light painting WiFi, 2012 [+](http://www.designboom.com/design/immaterials-light-painting-wifi-by-timo-arnall-jorn-knutsen-einar-sneve-martinussen/)
### Timo Arnall, Jørn Knutsen and Einar Sneve Martinussen <br><br>
![gdocP5](http://i.imgur.com/ZiBAlGS.jpg)<br><br>

***

**What is - cosa è?**     
     
Con un’installazione urbana del 2012 un trio di progettisti norvegese ha dipinto con la luce qualcosa di immateriale, eppure basilare per le città moderne, come la rete WiFi.  Per farlo ha utilizzato il “light painting”, una tecnica fotografica che permette di impiegare la luce come se fosse un pennello. Grazie a tale tecnica, Timo Arnall , Jørn Knutsen e Einar Sneve Martinussen hanno reso materiale il paesaggio, altrimenti invisibile, della rete WiFi della zona Grünerløkka di Oslo in Norvegia.  
I progettisti sono partiti dall'idea che, come un geometra realizza mappe del contesto urbano visibile, i trio poteva realizzare la mappa di un paesaggio urbano invisibile. La mappa è stata composta da una serie di aste luminose alte 4 metri e dotate di 80 led distribuiti per tutta la loro lunghezza, la cui pulsazione aumentava in base alla potenza della rete WiFi selezionata. 
Per tre settimane il team ha scattato foto dei led pulsanti e la tecnica del light-painting ha consentito di visualizzare il flusso del segnale WiFi nelle strade di Grünerløkka. Mediante un’installazione-mostra il team ha creato la vera e propria rappresentazione fisica di un paesaggio urbano invisibile che costituisce parte integrante della città.   
In questo progetto la rete WiFi si materializza come una manifestazione luminosa facente parte dello stesso panorama al quale appartengono gli edifici e le infrastrutture cittadine servite dalla rete stessa, che fanno da sfondo al paesaggio con le proprie sagome scure. 
Con questo progetto l’immaterialità della rete, attraverso la luce, si fonde alla materialità del paesaggio urbano, decretandone l’esistenza anche sul piano visivo. 


***

**How it work - come funziona?**   
      
Il “light painting” richiede l’utilizzo di una macchina fotografica impostata su scatti con tempi di esposizione molto lunghi: ciò rende visibile il tracciato della luce, cosa che in questo caso ha permesso di materializzare  la mappa invisibile  delle reti WiFi.  
La rilevazione è stata preceduta dalla scansione delle reti WiFi presenti nella zona individuata e la rappresentazione luminosa delle reti è avvenuta mediante l’uso di una striscia di 80 led lunga 4 metri posizionata su un’asta di legno, ossia congegnata in modo da essere facilmente trasportabile e posizionabile in sito. 
L’utilizzo di un piccolo dispositivo hardware dotato di microcontrollore (Arduino) e un’antenna in grado di captare il segnale wi-fi hanno permesso di provocare l'accensione/spegnimento dei led in relazione alla quantità/potenza di rete WiFi presente nel punto in cui veniva posizionata l’asta. 
I led reagivano all’impulso della rete selezionata e, accendendosi o spegnendosi, rappresentavano visivamente sull’asta la quantità di rete disponibile.  
La tecnica del "light painting” ha permesso alla luce dei led di imprimersi sul sensore della fotocamera e di materializzare – come un’unica architettura luminescente - la reti WiFi presente nelle strade di Grünerløkka.  
L’operazione di rilevazione è durata 3 settimane, ossia il tempo necessario al team per mappare la zona e dare vita all’espressione luminosa delle sue reti .
  

***      

**What does it mean - cosa significa?**   

Il progetto rende visibile qualcosa che normalmente non lo è, fornendo un’insolita mappa delle reti wifi che attraversano lo spazio urbano. Ponendo l’accento sull’esistenza della rete wifi accanto a quella materiale degli edifici, delle infrastrutture e delle persone che ci vivono e ci lavorano, è possibile prendere atto di come le tecnologie moderne siano giunte ad avvolgerci nel loro intreccio invisibile. 
Attualmente vi è un’accettazione collettiva diffusa delle reti wi-fi, dovuta alla stupefacente comodità e alla generale fruibilità delle tecnologie senza fili.  Nulla, però, fa più paura di ciò che è invisibile e questa immaterialità fomenta la psicosi sulla  pericolosità del wi-fi per la salute.  Malgrado la diffusione delle reti domestiche sia ormai globale e capillare, una risposta definitiva sull’impatto del wi-fi sulla salute ancora manca: considerato è una tecnologia diffusa di recente, non esistono ancora studi scientifici che abbiano monitorato l’esposizione di un congruo numero di persone per un congruo numero di anni, per cui solo tra alcuni decenni potremo avere dati reali sull’impatto di questa tecnologia sulla salute. Nel maggio del 2011 il Consiglio d’Europa ha lanciato un avvertimento sui danni potenziali e - paragonando il WiFi all’amianto - ha invitato gli Stati alla prudenza. Nel 2012 l’Agenzia Internazionale per la Ricerca sul Cancro (Iarc) ha ipotizzato che i router potrebbero essere potenzialmente pericolosi come i radar. Nello stesso anno l’International Commission for Electromagnetic Safety (ICEMS) ha ipotizzato che i campi elettromagnetici sono potenzialmente pericolosi per le cellule cerebrali. Infine la stessa American Academy of Environmental Medicine (AAEM) sempre nel 2012 ha confermato come il wi-fi possa causare, oltre che mal di testa, anche risposte sbagliate del sistema immunitario e disabilità nell’apprendimento.   
Forse non è un caso che il progetto “Light painting WiFi “sia proprio del 2012, ossia sia stato generato nello stesso anno in cui vi sono stati i primi moniti ufficiali e i primi pubblici inviti alla prudenza. Niente di meglio, allora, che dipingere con la luce (simbolo di conoscenza) la tecnologia immateriale delle reti, rappresentandole come se fossero luminarie. Le luminarie allietano le città durante le ricorrenze festose, per cui può essere molto rassicurante per gli utenti il visualizzare le reti wi-fi come gradevoli addobbi luminosi stagliati contro il panorama scuro della città.


***
     
**What if - cosa succederebbe se?**   
    
Ormai nelle città il wi-fi viene usato in ogni luogo e situazione: per la regolazione del traffico, per controllare la qualità dell’aria, negli ospedali, persino nelle scuole. 
Ci è stato assicurato che Il wi-fi si serve di una frequenza molto alta e di conseguenza di potenza estremamente bassa, perciò secondo diversi Istituti oncologici nazionali ed internazionali non dovrebbe esserci alcun rischio di cancro: le potenze dei dispositivi wi-fi non possono superare i 100 mW, un ordine di grandezza inferiore rispetto a quello dei telefoni cellulari; un forno a microonde è molto più potente e c’è chi lo usa ogni giorno.
Cosa succederebbe se la materializzazione delle reti wi-fi venisse resa sul piano sonoro, anziché su quello luminoso? La mappa risulterebbe altrettanto rassicurante se venisse rappresentata come una sequenza musicale, anziché come una luminaria.  Se poi la materializzazione delle reti wi-fi venisse resa su entrambi i piani – sonoro e luminoso – si creerebbe un’architettura dell’invisibile particolarmente accattivante.
Cosa succederebbe – però - se la scienza giungesse poi a dimostrare che le reti wi-fi sono realmente nocive per la salute dell’uomo?
A quel punto (che ci auguriamo non debba arrivare mai) la mappatura della zona di Grünerløkka assumerebbe un significato totalmente diverso da quello di installazione urbana, in quanto tutte le città dovrebbero dotarsi obbligatoriamente di mappe analoghe (o di sistemi ancora più significativi) per rendere visibili le reti e adottare ogni misura cautelare volta a tutelare la salute delle persone e della comunità. 


------------

**RIFERIMENTI**
     
•	*Digital ethereal* [+](http://www.digitalethereal.com/)
![gdocP5](http://i.imgur.com/pzf7sUu.jpg)<br>
Con Digital ethereal il progettista Luis Hernan ha deciso di catturare il segnale invisibile del Wi-Fi, 
utilizzando una combinazione creativa di fotografia a lunga esposizione e un'app Android. 
    

•	*Wi-Fi e suono* [+](https://creators.vice.com/it/article/this-man-can-hear-wi-fi)
![gdocP5](http://i.imgur.com/pnBI17o.jpg)<br>  
Con l'aiuto del sound artist Daniel Jones, lo scrittore Frank Swain ha creato un dispositivo audio che gli permette 
di sentire i segnali Wi-Fi.  
 

•	*Blue Umbrellas* [+](http://designtaxi.com/news/361590/In-London-A-Giant-WiFi-Providing-Canopy-Made-Of-500-Blue-Umbrellas/)<br> 
![gdocP5](http://i.imgur.com/Zub7gon.jpg)<br>
Installazione con ombrelli blu i quali rappresentano in maniera fisica il wifi presente nel centro commerciale.



•	*Sibling* [+](https://www.dezeen.com/2013/11/11/siblings-wifi-blocking-onoff-installation-creates-a-disconnected-cold-spot/)<br>
![gdocP5](http://i.imgur.com/17FeUOY.jpg)<br>
Sibling è un progetto presentato all’Università di Melbourne, caratterizzato da un recinto elettrificato che blocca i segnali elettromagnetici creando un “punto freddo” ovvero un punto dove il wifi non è percepibile.
